Quanam ratione epistolae Aeschineae adhuc editae et nuno edendae sint. 51

si huius autem editionis rationem spectas, id potissimum mente
teneas, me antehac maxime oratorum vere Atticorum studio deditum
fuisse, quare scripta miserrimi cuiusdam sophistae fastidiosius fortasse
mensus sum. Codicum autem quantum quidem fieri potuit opibus adiutus
textum secundum artis criticae rationem constitui, qua ex re fore
sperandum est, ut viri docti ex editione hac aliquid fructus capiant.
Prioribus vero editoribus officiosius fortasse obsecutus sum, coniecturis
eorum abunde in apparatum criticum receptis, quod scriptis tantopere
corruptis fas esse putavi. Neque supervacaneum videbatur indicare, ,
quid de locis codicum varietate ambiguis iudicavissent, ubi non falsa
codicum, nimirum codicis a(= A), aestimatione ducti de genuina
auctoris memoria aperte erraverunt. At ignoscas quaeso, quod in
tali editione non meo solum iudicio fretus omnia absolvi, sed copiis,
quae mihi aderant, plene propositis te ipsum iudicem provocare
satius duxi.

Dum haeo typis exscribuntur, editur Maximiliani Hcyse disser-
tatio „Ueber die Abh'a'ngigkeit einiger jiingerer Aeschines-Hand-
sohriften“ (Progr. Bunzlav. 1904), qua codicem Helmstad. = p in
orationibus quoque Aeschineis, uno quidem vel compluribus libris

intermediis, ex codice V profluxisse evictum est. Ceteri de quibus
agitur codices epistolas Aeschinis non habent, Vide ea quae exposui

in Literarisches Zentralblatt 1904 p. 509s10.

 

